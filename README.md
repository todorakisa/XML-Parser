# XML-Parser
Вашата програма трябва да позволява на потребителя да отваря файлове (open), да извършва върху тях някакви операции, след което да записва промените обратно в същия файл (save) или в друг, който потребителят посочи (save as). Трябва да има и опция за затваряне на файла, без записване на промените (close). За целта, когато програмата ви се стартира, тя трябва да позволява на потребителя да въвежда команди и след това да ги изпълнява.

Когато отворите даден файл, неговото съдържание трябва да се зареди в паметта, след което файлът се затваря. Всички промени, които потребителят направи след това трябва да се пазят в паметта, но не трябва да се записват обратно, освен ако потребителят изрично не yкаже това.

Във всеки от проектите има посочен конкретен файлов формат, с който приложението ви трябва да работи. Това означава, че:
то трябва да може да чете произволен валиден файл от въпросния формат;
когато записва данните, то трябва да създава валидни файлове във въпросния формат.

Както казахме по-горе, потребителят трябва да може да въвежда команди, чрез които да посочва какво трябва да се направи. Командите могат да имат нула, един или повече параметри, които се изреждат един след друг, разделени с интервали.

Освен ако не е казано друго, всяка от командите извежда съобщение, от което да е ясно дали е успяла и какво е било направено.

Дадените по-долу команди трябва да се поддържат от всеки от проектите. Под всяка от тях е даден пример за нейната работа:
Open
Зарежда съдържанието на даден файл. Ако такъв не съществува се създава нов с празно съдържание.

Всички останали команди могат да се изпълняват само ако има успешно зареден файл.

След като файлът бъде отворен и се прочете, той се затваря и приложението ви вече не трябва да работи с негo, освен ако потребителят не поиска да запише обратно направените промени (вижте командата save по-долу), в който случай файлът трябва да се отвори наново. За целта трябва да изберете подходящо представяне на информацията от файла.

Ако при зареждането на данните, приложението ви открие грешка, то трябва да изведе подходящо съобщение за грешка и да прекрати своето изпълнение.

> open C:\Temp\file.xml
Successfully opened file.xml
Close
Затваря текущо отворения документ. Затварянето изчиства текущо заредената информация и след това програмата не може да изпълнява други команди, освен отваряне на файл (Open).

> close
Successfully closed file.xml
Save
Записва направените промени обратно в същия файл, от който са били прочетени данните.

> save
Successfully saved file.xml 
Save As
Записва направените промени във файл, като позволява на потребителя да укаже неговия път.

> saveas "C:\Temp\another file.xml"
Successfully saved another file.xml
Help
Извежда кратка информация за поддържаните от програмата команди.

> help
The following commands are supported:
open <file>	opens <file>
close			closes currently opened file
save			saves the currently open file
saveas <file>	saves the currently open file in <file>
help			prints this information
exit			exists the program
Exit
Излиза от програмата

> exit
Exiting the program...

Проект 3: XML Parser

Да се напише програма, реализираща четене и операции с XML файлове. Характеристиките на  XML елементите, поддържани от програмата, да се ограничат до:


идентификатор на елемента
списък от атрибути и стойности
списък от вложени елементи или текст

Да се поддържат уникални идентификатори на всички елементи по следния начин:

Ако елементът има поле “id” във входния файл и стойността му е уникална за всички елементи от файла, да се ползва тази стойност.
Ако елементът има поле “id” във входния файл, но стойността му не е уникална за всички елементи от файла, да се ползва тази стойност, но към нея да се конкатенира някакъв низ, който да допълни идентификатора до уникален низ. (например, ако два елемента имат поле id=”1”, то единият да получи id=”1_1”, а другият - id=”1_2”)
Ако елементът няма поле “id”  във входния файл, да му се присъедини уникален идентификатор, генериран от програмата.


След като приложението отвори даден файл, то трябва да може да извършва посочените по-долу операции, в допълнение на общите операции (open, close, save, save as, help и exit):


print
Извежда на екрана прочетената информация от XML файла (в рамките на посочените по-горе ограничения за поддържаната информация). Печатането да е XML коректно и да е “красиво”, т.е. да е форматирано визуално по подходящ начин (например, подчинените елементи да са по-навътре) 
select <id> <key>
Извежда стойност на атрибут по даден идентификатор на елемента и ключ на атрибута
set <id> <key> <value>
Присвояване на стойност на атрибут  
children <id>
Списък с атрибути на вложените елементи
child <id> <n>
Достъп до n-тия наследник на елемент
text <id>
Достъп до текста на елемент
delete <id> <key>
Изтриване на атрибут на елемент по ключ
newchild <id>
Добавяне на НОВ наследник на елемент. Новият елемент няма никакви атрибути, освен идентификатор
xpath <id> <XPath>
операции за изпълнение на прости XPath 2.0 заявки към даден елемент, която връща списък от XML елементи


Минимални изисквания за поддържаните XPath заявки

Примерите по-долу са върху следния прост XML низ:

<people>
<person id=”0”>
		<name>John Smith</name>
		<address>USA</address>
</person>
<person id=”1”>
		<name>Ivan Petrov</name>
	<address>Bulgaria</address>
</person>
</people>

да поддържат оператора  / (например “person/address” дава списък с всички адреси във файла)
да поддържат оператора [] (например “person/address[0]” два адресът на първия елемент във файла)
да поддържат оператора @ (например “person(@id)” дава списък с id на всички елементи във файла)
Оператори за сравнение = (например “person(address=”USA”)/name” дава списък с имената на всички елементи, чиито адреси са “USA”)

Забележка: За проекта не е позволено използването на готови библиотеки за работа с XML. Целта на проекта е да се упражни работата със структурирани текстови файлове, а не толкова със самия XML. Внимание: Не се изисква осигуряване на всички условия в  XML и XPath спецификациите! Достатъчно е файловете да “приличат на XML” (както файла в горния пример, който не е валиден XML), а завките да “приличат” на XPath. 

Бонуси:
да се реализират XML namespaces
да се реализират различните XPath оси (ancestor, child, parent, descendant,...)
